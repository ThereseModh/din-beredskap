Beredskapsodling
Att odla för att ha mat i beredskap vid matbrist kallas beredskapsodling. Den ska vara enkel och ge en god skörd av energirika grödor. Idag finns inga särskilda råd från myndigheterna kring beredskapsodling men vi ser att många människor vill lära sig mer om det. Se länkarna här på sidan till organisationer du kan kontakta.

Exempel på mat att odla
Potatis och andra rotsaker. Kan ligga kvar i jorden med halmtäcke fram till sen höst. Lätta att förvara efter skörd.
Ärtor, linser och bönor. Odla ätbara skott i fönsterbrädan. Mycket lätt att förvara länge. Torka eller frys in.
Lök och vitlök. Går att odla mycket enkelt från sättlök. Förvaras i rumstemperatur.
Kål. Bidrar med många viktiga näringsämnen. Hela plantan är ätbar.
Tips!
Ta vara på frukt, bär och ätlig svamp. Ta skott från gran på våren.
Skotten är rika på C-vitamin och mineraler.

Odla tillsammans

Många människor har redan goda kunskaper i odling och hur man tar hand om sin skörd. Vi blir starkare och tryggare genom gemenskap och att odla passar bra att göra tillsammans. Att vara utomhus och samtala kan kännas bra i oroligare tider. Inkludera även den som inte alltid har lätt att komma ut.

Lokala trädgårdsföreningar har både kunskap och utsäde/frön. Ta kontakt eller bli medlem.
